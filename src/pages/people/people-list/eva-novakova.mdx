---
layout: '../../../layouts/PersonDetail.astro'
name: "Eva Nováková"
description: "Politika, sociální práce a vzdělávání v jednom balíčku. Propojuje lidi a myšlenky – a společně mění města, školy i životy."
role: ""
featuredImage: "/assets/people/eva-novakova/profile-pic.jpg"
---

**Eva Nováková**
Eva žije v Olomouci, ale doma už byla i v Kladně, Londýně, Jeruzalémě, Praze i v Jihlavě. V Jihlavě strávila téměř osm let a působila v komunální i krajské politice. Pracovala jako vedoucí terénní sociální služby, koordinátorka dobrovolníků i plánovačka logistiky ve výrobní firmě.

Dnes je metodičkou projektu Podpora rovných příležitostí v Národním pedagogickém institutu. Zaměřuje se na snižování nerovností ve vzdělávání, rovné podmínky a posilování sociální role školy, která zahrnuje i podporu duševního zdraví. Věří, že klíčem je propojení školy s jejím okolím, a za malý zázrak považuje snídaňové kluby. Stejně podstatné je pro ni stabilní a důstojné bydlení – proto se v Jihlavě podílela na zavádění projektu Housing First. Zajímají ji řešení zaměřená na odstraňování strukturálních nerovností a je pro ni důležitý i jazyk, kterým o pomoci a podpoře mluvíme.

Ve volném čase ráda objevuje zen – a příběhy slavných i zapomenutých žen Vysočiny, k nimž ji dovedly kilometry naběhané na běžícím pásu. Učí se jazyky – maďarštinu sice vzdala, ale polština a španělština ji stále baví. Věří, že dobrodružství na ni čeká všude – i v Jihlavě, v blátě nebo na lesním koupališti.

---

### Co je dobré vědět

#### Vzdělání

- **Bc.** Sociologie a sociální politika, **Fakulta sociálních věd UK**
- **Mgr.** Sociální práce v péči o duševní zdraví, **VŠPJ** (probíhající)
- Nedokončené studium romistiky, **Filozofická fakulta UK**

#### Pracovní zkušenosti

- **2022-dosud:** Metodička, Podpora rovných příležitostí, Národní pedagogický institut ČR
- **2021-2022 a 2023-2025:** Konzultantka inkluzivního vzdělávání a lokální konzultantka, Agentura pro sociální začleňování, Ministerstvo pro místní rozvoj
- **2020-2021:** Koordinátorka krajského sdružení Pirátů (Vysočina)
- **2018-2020:** Plánovačka logistiky, BOSCH (a členka ZO KOVO)
- **2015-2018:** Vedoucí terénní sociální služby, Oblastní charita Jihlava
- **2010-2015:** Visual Services Artist, The Boston Consulting Group, Praha
- **2006-2009:** Project Coordinator - Best Practice, British Urban Regeneration Association, London

#### Politické zkušenosti

- **2018–2022:** Zastupitelka statutárního města Jihlavy
- **2020–2024:** Zastupitelka Kraje Vysočina

#### Občanské aktivity

- Solidarita s Palestinou Olomouc
- Jídlo místo zbraní – vaření a bezplatné vydávání veganského jídla všem bez rozdílu
- Kampaň Až na krev – dostupnost menstruačních potřeb
- Rozpravy – večery o romské kultuře (DIOD)
- UFOSS – diskusní večery o romských/romistických tématech (klub Cross)
- Mezinárodní hnutí solidarity

---

**„Politika, sociální práce a vzdělávání v jednom balíčku. Propojuje lidi a myšlenky – a společně mění města, školy i životy.“**