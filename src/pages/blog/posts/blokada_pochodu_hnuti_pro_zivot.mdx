---
layout: '../../../layouts/Post.astro'
title: "Blokáda pochodu hnutí pro život "
description: "Poprvé neprošli!"
publishDate:  27.04.2025
featuredImage: '/assets/blog/blokada_pochod_hnuti_pro_zivot/blokada_hnuti_pro_zivot.jpg'
excerpt: "Poprvé neprošli!"
tags: ['Férovost', 'Interupce', 'solidarita']
---

# Blokáda proti hnutí pro život

**Jsme součástí, protože práva nejsou samozřejmá.**  
Protože svoboda rozhodovat o vlastním těle se nebrání sama.  
Protože každý hlas a každá přítomnost se počítá.

Sdílím tady s vámi svou osobní zkušenost, na kterou jsem nebyla připravená.

Dívám se do starých blankytně modrých očí. Nemrkají.  
Strnulá laskavost, která dokáže říct ty nejkrutější věci – protože už k jejímu srdci nic nedoléhá.

*Pomáháme. Nesoudíme.*

---

### První překvapení

Ptá se mě, proti čemu protestuju.  
Nejde o protest **proti** něčemu, ale **za** něco:  
za právo na interrupci v Ústavě.

> „A víte, že tím přicházíte o život věčný?“  
>
> – ptá se tvrdě.

Já si to nemyslím.

---

### Druhé překvapení

Moje odpověď ji zaskočí. Nečeká, že věřící může stát na straně práva rozhodovat o vlastním těle.

> „Zabíjíte život v těle matky!“  

Odpovídám:

> „A kolik matek zemřelo, protože byly donuceny donosit mrtvé plody? To vám líto není?“  

---

### Třetí překvapení

Neví, co odpovědět.  
Kamarádka ji jemně odvádí k průvodu.

Nemám sílu zapojit se víc.  
Je to moje první zkušenost.  
Sbírám sílu od druhých – a je to tak v pořádku.

---

Je nás tu spousta. Stovky, možná tisíce.  
Kaprova ulice je plná lidí, kteří věří ve svobodu a důstojnost.

Obdiv patří všem, kteří aktivně blokovali v sedě, a hlavně těm, kdo byli zadrženi policií.

> „Tohle není bránění svobodě projevu.  
>  Tohle je odpor proti propagandě, která pod rouškou víry nahlodává demokracii.“  

Je smutné, že arcibiskup dává přednost takové akci před pohřbem papeže.  
A je to bohužel všeříkající.

---

### Poděkování

Klobouk dolů za celou organizaci pod hlavičkou **Praha je feministická!** [@praha_je_feministicka](https://instagram.com/praha_je_feministicka)  
Perfektní příprava, informace, podpora, akce.

> Kdyby takhle efektivně fungovala naše politická reprezentace, byl by tu ráj na zemi.
