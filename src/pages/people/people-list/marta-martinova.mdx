---
layout: '../../../layouts/PersonDetail.astro'
name: "Marta Martinová"
description: "Zakládající hlas Hnutí Kruh. Venkovu vrací život, lidem spolupráci a politice férovost."
role: ""
featuredImage: "/assets/people/marta-martinova/profile-pic.jpg"
---

## Marta Martinová

Marta žije celý život v Nymbursku. Pracovala jako odborná redaktorka, korektorka, překladatelka, novinářka, vedla kulturní neziskovku a dnes působí jako projektová manažerka v oblasti rozvoje venkova. Zároveň je poradkyní senátorky Adély Šípové.

Vystudovala bakalářský obor Studium humanitní vzdělanosti na Fakultě humanitních studií Univerzity Karlovy a současně magisterský obor Český jazyk a literatura na Filozofické fakultě téže univerzity. Doktorské studium sociologie nechala být – víc, než teorie ji totiž zajímá, jak věci fungují v praxi. Je aktivní v několika spolcích zaměřených na ochranu životního prostředí.

Ve volných chvílích se nejraději toulá v přirozeně se obnovujícím lese – v takovém, který není jen továrnou na dřevo, ale i místem odpočinku, zásobárnou vody a prostředím pro život.  Její srdeční záležitostí jsou netradiční piva z rodinných pivovarů. Když ji přepadne touha po jiných světech, ponoří se do fantasy RPG her, kde dobře promyšlené tahy vedou k vítězství. Tenhle přístup nese dál – když pečuje o krajinu, dává každému kroku smysl, každému místu pozornost.

---

### Co je dobré vědět

#### Vzdělání

- **Bc.** Studium humanitní vzdělanosti, Fakulta humanitních studií UK
- **Mgr.** Český jazyk a literatura, Filozofická fakulta UK
- **Doktorské studium** sociologie (FSV UK) – nedokončeno

#### Kariéra

- **2014 – 2018** předsedkyně správní rady A2 o.p.s.
- **2019 – 2024** ředitelka A2 o.p.s.
- **od 2022** poradkyně senátorky Adély Šípové
- **od 2025** projektová manažerka rozvoje venkova (Polabí)

#### Členství a občanské aktivity

- Česká společnost ornitologická
- Pro Silva Bohemica
- Česká sociologická společnost
- **Krajinohled** 

#### Kontakt & další info

- **Blog:** [martamartinova.blogspot.com](https://martamartinova.blogspot.com)
- **Přehled článků a projektů:** *A2* – [autorčin profil](https://www.advojka.cz/autori/marta-martinova)

---

> **„Život na venkově mě naučil dvě věci: není nic důležitějšího než voda a když se lidé dohodnou, zvládnou skoro všechno.“**