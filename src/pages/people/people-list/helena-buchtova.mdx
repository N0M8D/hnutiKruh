---
layout: '../../../layouts/PersonDetail.astro'
name: "Helena Buchtová"
description: "Bioložka, neurovědkyně a aktivistka s vášní pro komunitní život a lidská práva."
role: "Členka Hnutí"
featuredImage: "/assets/people/helena-buchtova/profile-pic.jpg"
---

**Helena Buchtová**
Helča se narodila do původní sudetskoněmecké rodiny na Jesenicku, které formovalo její lásku k přírodě a kultuře. Od 12 let vyrůstala v podhůří Brd, později se přestěhovala do Prahy.

Vystudovala ekologickou a evoluční biologii (Bc.) a zoologii se zaměřením na chování (Mgr.) na Přírodovědecké fakultě UK. Pokračovala doktorským studiem neurověd na 3. lékařské fakultě. Toto studium nedokončila. Během svých studií na VŠ pracovala v laboratoři Neurofyziologie paměti ve Fyziologickém ústavu AVČR a v NUDZ. Věnovala se především farmakologickým a vývojovým modelům neuropsychiatrických onemocnění a také testování dobrovolníků ve Fakultní nemocnici Motol. Kromě odborné práce vystřídala řadu krátkodobých prací nebo částečných úvazků – od asistování módní návrhářce po práci v eshopu a v malém IT týmu.

Během života se postupně začala angažovat v oblasti aktivismu. Nejprve se zaměřila na podporu svobodného přístupu k informacím, později své aktivity rozšířila na lidskoprávní témata, včetně práv LGBTQ+ komunity. V současnosti působí jako office manažerka v lidskoprávní organizaci.

Helča s oblibou pěstuje komunitního ducha a také pokojovky. Ve volném čase se ráda prochází přírodou, přichází věcem na kloub, reflektuje svoje bytí a věnuje se tomu, co jí zrovna dává smysl.

---

### Co je dobré vědět

#### Vzdělání

- **Mgr.:** Zoologie se zaměřením na chování, Přírodovědecká fakulta UK
- **Bc.:** Ekologická a evoluční biologie, Přírodovědecká fakulta UK

#### Pracovní zkušenosti

- **Současnost:** Office manažerka v lidskoprávní organizaci
- **Dříve:** Laboratoř Neurofyziologie paměti, Fyziologický ústav AVČR a NUDZ
- **Dříve:** Testování dobrovolníků, Fakultní nemocnice Motol
- **Dříve:** Různé krátkodobé práce (např. asistence módní návrhářce, práce v eshopu, IT tým)

#### Aktivismus

- Podpora svobodného přístupu k informacím
- Lidskoprávní témata, včetně práv LGBTQ+ komunity

#### Osobní zájmy

- Pěstování komunitního ducha a pokojovek
- Procházky přírodou
- Sebereflexe a hledání smyslu
