---
layout: '../../../layouts/PersonDetail.astro'
name: "Jana Koláříková"
description: "Strategická konzultantka a bývalá vedoucí HR oddělení, která propojuje lidskost, odbornost a systémové změny, ENFJ."
role:  ""
featuredImage: "/assets/people/jana-kolarikova/profile-pic.jpg"
---

**Jana Koláříková**
Jana říká, že „nejlíp se jí přemýšlí s šálkem silné kávy v ruce, ideálně v neopravené části starého hostince, kde dřevo voní minulostí a budoucnost je jen v našich rukou“. Pochází ze Šumperka, ale už od dětství ji formovaly Jižní Čechy, kde také žije – v Katovicích, kde je obklopena loukami, lesy a také spoustou opravdových přátel.

Profesní cestu zahájila jako dispečerka a HR asistentka, prošla i vedoucími pozicemi v expedici a logistice. V roce 2010 odešla do Anglie, kde se ponořila do studia mezinárodní spolupráce a začala působit v neziskovém sektoru. Následně se přesunula do Malawi, kde spolupracovala s ministerstvem školství, vedla vzdělávací program zabývající se zvyšováním gramotnosti a založila mateřskou školu Chigonjetso. Po návratu do ČR vedla kampaně, vzdělávací projekty a nakonec i personální odbor Pirátů, který přetvořila v profesionální HR oddělení. Dnes se věnuje strategickému rozvoji firem, kultuře a vztahům mezi lidmi a pracuje jako Project & community managerka v oblasti vzdělávání vychovatelů v dětských domovech a pěstounů.

Ve volném čase renovuje starý nábytek (protože je obecně podporovatelkou rovných šancí), kreslí, fotí, cvičí hula hoop, peče a pomáhá s aktivitami spolku Rally Fans Katovice. Když má chvíli, připraví naučnou stezku pro děti nebo uspořádá workshop se zaměřením na radikální otevřenost, leadership či týmovou spolupráci. 

---

### Co je dobré vědět

#### Vzdělání

- **MSc.** Strategie řízení lidských zdrojů, **Vysoká škola ekonomie a managementu**
- **Bc.** Sociální a charitativní práce, **Jihočeská univerzita**
- **College for International Cooperation and Development** – International Cooperation and Development
- **Střední pedagogická škola Prachatice** – Předškolní a mimoškolní pedagogika

#### Kariéra

- **2025- ?:** Project & community managerka, Nadační fond Chance 4 Children
- **2023–2025:** Vedoucí HR oddělení, Česká pirátská strana
- **2023:** Service provider - projekt Ženy a politika, European parliament
- **2021–2022:** Ředitelka ZŠ Fazole
- **2017–2021:** Vedoucí HR oddělení, Česká pirátská strana
- **2011–2012:** Education sector leader, DAPP Malawi
- **2010–2011:** Promotérka a náborářka dobrovolníků, College for International Cooperation and Development

Dále působila jako konzultantka, koordinátorka, dispečerka, HR specialistka nebo supply chain manažerka

#### Členství a občanské aktivity

- Rally Fans Katovice
- RestArt Katovice - Iniciátorka lokálních vzdělávacích a komunitních aktivit
- Občanská angažovanost v obci Katovice


#### Kontakt & další info
- **Web:** janakolarikova.cz
- **E-mail:** info@janakolarikova.cz
- **Sociální sítě:** odkazy na webu

---

> **„To, že nemůžeme změnit svět, neznamená, že bychom se o to neměli alespoň pokusit.“**