---
layout: '../../../layouts/PersonDetail.astro'
name: "Jana Koláříková"
description: "Nam tempor massa quis erat consequat convallis. Sed id magna eget purus rhoncus suscipit. Morbi iaculis ultrices iaculis."
role:  "Členka"
featuredImage: "/assets/people/jana-kolarikova/profile-pic.jpg"
---

Jana Koláříková (30. září 1986) spolupracovala s Pirátskou stranou od roku 2011, členkou byla od roku 2013 do března 2025. Narodila se v Šumperku, již od útlého dětství žije v jižních Čechách.

Studovala Střední pedagogickou školu v Prachaticích. Pracovala např. jako dispečerka, vedoucí expedice nebo „supply chain manager“ v různých firmách v jižních Čechách. V roce 2010 odcestovala do Anglie, kde studovala mezinárodní spolupráci a rozvoj a začala pracovat pro neziskovou organizaci DAPP (Development aid from people to people) jako promotér dobrovolnictví a zástupce dobrovolníků v České republice. Náplní její práce byl nábor dobrovolníků z různých evropských zemí, provádění přijímacím procesem a zaškolování.

V září roku 2011 se přesunula do DAPP Malawi, kde pracovala jako „Education sector leader“ (vedoucí školského sektoru). Úzce spolupracovala s malawským ministerstvem školství, sepsala a vydala vzdělávací materiály zabývající se zvyšováním gramotnosti zábavnou formou. Začala spolupracovat s „African library project“, s jehož pomocí zorganizovala distribuci knih z USA do malawských knihoven, prováděla školení knihovníků a vedla vzdělávací semináře pro učitele základních škol. Ve svém volném čase se věnovala aktivizaci dobrovolníků a vedení youth clubů, sázení stromů, fundraisingu a následné stavbě mateřské školy Chigonjetso.

V polovině roku 2012 se vrátila zpět do České republiky. Poté pracovala jako kontaktní pracovník v občanském sdružení zabývajícím se drogovou problematikou a současně jako redaktorka, v Pirátské straně působila jako místopředsedkyně jihočeského kraje.

V roce 2014 vedla jihočeskou kampaň pro Eurovolby. V roce 2016 úspěšně zakončila vysokoškolské studium oboru sociální a charitativní práce na Jihočeské univerzitě.

Od roku 2017 do července 2021 byla vedoucí personálního odboru Pirátů. V roce 2019 kandidovala z páté příčky do Evropského parlamentu.

Protože věří, že vzdělávání je celoživotně důležité, získala v roce 2022 titul MSc. v oblasti strategie řízení lidských zdrojů.

Od roku 2023 byla opět vedoucí personálního odboru, a to až do ledna 2025, kdy personální odbor zanikl vlivem schválení Nové pirátské vlny, která sází spíše na loajalitu než na odbornost.

V současné době se věnuje zejména nastavení klíčových strategií a procesů ve firmách s přesahem do firemních kultur a mezilidských vztahů a mentoringu.

Ve svém volném čase se věnuje dětem, rekonstrukci hostince z 19. století, renovacím starého nábytku, aktivitám sdružení Rally Fans Katovice, zajímá se o aktuální dění ve světě i ve své obci, jejím koníčkem je občanská angažovanost, kreslení, focení či Hula hoop.
Osobnostní typ: ENFJ